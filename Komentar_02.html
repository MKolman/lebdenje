<html>
<head>
<meta http-equiv="Content-type" content="text/html;encoding=utf-8" />
</head>
<body>

<p>
<u><u>Lebdenje v zraku</u></u>
<br/><br/>

Komentar 02, 31.5.2013 <br/> <br/>

Novi rok: <span style="color:#FF0000;">7.6.2013</span> <br/> <br/>


Legenda: <br/>
(+) presega pričakovanja, <br/>
(-) nujno potrebno popraviti ali dopolniti, <br/>
(P) pripomba - ni je treba nujno upoštevati, bi pa upoštevanje izboljšalo poročilo. <br/> 
(pst) pravopisna, slovnična ali tiskarska napaka, ki je pregledovalnik črkovanja mogoče ne bo odkril <br/>  <br/>
<br/>
<ol>

<br/><u>Splošno</u><br/><br/>



<br/><u>Teorija</u><br/><br/>

<li> (+)
Teorija je zdaj lepo začeta. Pojasni poskus v grobem, ponudi skico, kjer so navedene sile, in potem opis vsake od sil. Besedilo je razumljivo. Opazi se, da ste želeli veliko misli strniti v malo stavkov, a stavki kljub temu niso prenartpani.
</li> 

<li> (-)
Pri definiciji <i>Fb</i> ste napisali <i>Fg</i>.
</li> 


<br/><u>Delo in meritve</u><br/><br/>

<li> (P)
Škoda, da meritve brez cevk niste izvedli nad 180V. Pričakujte vprašanje o tem na predstavitvi. Pri 180V namreč ima meritev s cevkami drastičen padec kota, za meritev brez cevk pa nismo prepričani, ker ni izvajana dlje od tu. 
</li> 

<li> (P)
Ali imate kako pojasnilo, zakaj se pri večji hitrosti vetra in torej predvidoma večji razliki hitrosti med sredino in robom, kot najmanjšega naklona povečuje? Pričakujte vprašanje.
</li> 

<li> (-)
"... Naslednji primeri tri napetosti in tri šobe s cevkami. ..." <br/>
 &nbsp; &nbsp;
S tem stavkom nekaj ni v redu.
</li>

<li> (-)
Pri opisu hitrosti od napetosti se mi ne prikažejo enačbe. Niti v osnovnem, niti v dodatnem pokaži/skrij besedilu.
</li>

<li> (-)
"... vendar ker vemo da hitrost z višino pade, mora biti tudi krivulja položnejša. ..."<br/> 
 &nbsp; &nbsp;
Ne razumem. Razlika v obliki se ne pozna, a vemo, da mora biti krivulja položnejša. Mogoče bi raje rekli: ker hitrost z višino pada, pričakujemo, da bi imela za večje višine krivulja nižji vrh.<br/> 
 &nbsp; &nbsp;
O 'položnosti' krivulje je težko govoriti, ker se njen naklon spreminja. Mislim, da razumem, kaj želite povedati: nižji vrh krivulje iste oblike bo v vsaki točki pomenil manjši naklon. Mislim, da je korektneje, če se sklicujete na višino vrha kot na strmino. Ali pa ta komentar preprosto izpustite, če rezultata komentarja ne potrebujete kasneje.
</li>

<li> (-)
Fermi-Diraova porazdelitev? Kak razlog? <br/>
Ta porazdelitev bi bila smiselna kot ovojnica vaše parabole (nekaj s čemer pomnožite vašo prabolo), da upošteva, da to ni cev z jasno določenimi mejami, ampak so meje zabrisane. Fermi-Diracova prazdelitev opisuje nekaj, kar bi moralo biti 1 med x1 in x2 in 0 povsod drugod. To je, če je parameter 0. Torej vašo prabolo med -r in r pusti pri miru, zunaj -r in r pa jo postavi na nič. A zaradi pojavov na meji (difuzije molekul med področjema, prepustnosti, termičnega vzbujanja iz področja <x2 v področje >x2, če je x energija in podobnih učinkov), je meja zabrisana in ni tako ostra, kot bi morala biti. To upošteva Fermi-Diracova porazdelitev, če postavite ustrezen parameter na končno vrednost (torej ne na nič).
</li>

<li> (-)
Ko opisujete tretji del, pravite: "za ta namen smo naredili več izpuhov ...". A barve teh izpuhov navajate že na prvem grafu na tej strani. Razumem, da ste meritve morebiti naredili na tretjem srečanju, a tako, kot je zdaj napisano, je kar skregano z vzročno-posledičnostjo. Ker ne gre za laboratorijski dnevnik, je pravzaprav vseeno, kdaj ste kaj naredili. Predlagam torej, da preprosto izpustite omembo 'v ta namen' in samo poveste, da ste uporabili več različnih premerov. Potem sledi navedba teh premerov in barv, kot zdaj. 
</li>

<li> (-)
Naslednji odstavek je tako natrpan z mislimi, da ga moram analizirati misel po misel, da vam pokažem, kako zelo ste ga prenatrpali in kako zelo težko je slediti toku vaših misli v tako malo povedih. <br/><br/>

Najmanjše kote smo dosegli z vijoličnim izpuhom (premer je 2,9 cm). <br/>
- OK <br/><br/>

Iz grafa je še razvidno, da če premer povečamo, žogica pade že pri večjih kotih, tak je rumeni izpuh s premerom 3,6 cm. <br/>
- OK <br/><br/>

Ti dve meritvi sta v kontradikciji s tisto ki smo jo naredili na začetku. <br/>
- Kje? <br/><br/>

Prva meritev z gumijastimi cevkami <br/>
- Aha, tista z gumijastimi cevkami. OK.<br/><br/>

je pokazala, da večja napetost pomeni manjši doseženi kot,<br/>
- Med 160V in 180V, pred in po tem pa kvačjemu blago narašča.<br/>
- Nisem prepričan, kaj je tu kot? Kot odklona od navpičnice ali kot od vodoravnice? Denimo, da je slednje.<br/><br/>

(brisal) <br/>
- To je najbrž obvestilo avtorju samemu.<br/><br/>

medtem ko za vijolični in rumeni izpuh pri tej meritvi očitno, da je najmanjše kote dosežemo pri nizkih napetostih,<br/>
- To je povsem skladno z obnašanjem gumijastih cevk do 160V in po 180V. <br/>
- Zakaj pri cevkah pride do drastičnega padca, niste raziskali. Zato ne veste, ali je pomemben premer cevk za to, kje se padec zgodi ali premer nastavka, ali kaj čisto tretjega. Mogoče bi se pri teh premerih šob padec zgodil pod 150V ali nad 220V. Ne moremo vedeti. <br/><br/>

torej ko fen ne piha močno in je žogica nizko ter na začetku tik nad izpuhom, enako kot smo to opazili pri meritvi brez cevk in slamic. <br/>
- OK. To je skladno tudi s cevkami, do 160V in po 180V.<br/><br/>

Nižje od 150 voltov napetosti pa nismo mogli izmeriti, <br/>
- Aha, OK. To pojasni, zakaj ni meritev pod 150V, ki bi bile precej dobrodošle.<br/><br/>

saj žogica v zračnem curku pri teh napetostih ne lebdi več, <br/>
- Razumem<br/><br/>

tako da do opazovanega pojava sploh ne pride. <br/>
- No, ja... Ne morete začeti pri kotu 90°. A če velja, da mora pri drugih kotih curek uravnovesiti zgolj komponento sile vzporedno s curkom, ki se z naklonom manjša, bi načelno bilo možno doseči 'lebdenje' pri drugih kotih. Veramem, da se ne izide, trdim le, da to ne avtomatsko sledi iz tega, da pri 90° nimate lebdenja. Mogoče se izkaže, da se učinki 'pokrajšajo' in dejansko, če ne dobite lebdenja pri 90°, nikakor ne morete dobiti dovolj razlike tlakov, da bi žogica lebdela niti pri drugih kotih. Če je to res, nikakor ni očitno.<br/><br/>

Posebna je meritev z zelenim izpuhom, najožjim od treh preizkušancev, kjer pa je odvisnost od napetosti ponovno drugačna, podobna tisti iz začetka z gumijastimi cevkami.<br/>
- OK. To kar kliče po tem, da bi človek analiziral, ali je kaj takega, kar je med gumijastimi cevkami in zelenim izpuhom enako in različno pri ostalih izpuhih. Mogoče razmerje med premerom cevk in premerom izpuha? Ne vem, ne pričakujem te analize. <br/><br/>

</li>

<br/><u>Ugotovitve</u><br/><br/>

<li> (-)
Ne razumem, zakaj vztrajate z navajanjem, da se pri gumijastih cevkah kot z večanjem napetosti zmanjšuje. Po grafu sodeč, sploh ni monotona funkcija. Na začetku je skoraj konstantna, z blagim pozitivnim naklonom, nato ima močan negativni naklon, nato ima spet zelo blag pozitivni naklon, skoraj konstantno vrednost. Če rečete, da z napetostjo pada, bralec pričakuje tako obnašanje konsistentno, med poljubnima dvema napetostima, z morebitno blago ukrivljenostjo, ne pa Heavisideovo stopnico.
</li> 

<li> (+)
Odlična opazka. Vi rišete graf v odvisnosti od napetosti, ne od hitrosti vetra. Bilo bi zelo priročno, če bi ga lahko narisali v odvisnosti od hitrosti vetra. Prav imate, da je treba upoštevati še funkcijo pretvorbe med napetostjo in hitrostjo, da bi postala slika bolj jasna. Mislim, da imate dovolj podatkov, da bi to lahko dejansko naredili, a sem zadovoljen že s tem, da ste to opazili in komentirali.
</li> 

<li> (+)
Ostala dva zaključka sta v redu.
</li> 



</ol>

<br/>
Sergej Faletič

</p>
</body>
</html>